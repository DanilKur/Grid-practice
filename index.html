<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Grid</title>
</head>
<body>
    <div class="grid">
        <div class="grid-item grid-item1">"Сигнал НАТО і Заходу": експерт оцінив плани Кремля збільшити армію до півтора мільйона</div>
        <div class="grid-item grid-item2">Оголошений міністерством оборони РФ план збільшення чисельності армії до 1,5 млн осіб може означати сигнал НАТО і країнам Заходу, що Росія не збирається припиняти війну.</div>
        <div class="grid-item grid-item3">Таку думку в ефірі 24 каналу висловив керівник Центру військово-правових досліджень, військовий експерт Олександр Мусієнко. За його словами, план збільшення чисельності російської армії є середньостроковою перспективою, наразі ж Кремль планує набирати контрактників. Експерт вважає, що це робиться для того, щоб дати сигнал Заходу і НАТО, що Росія не припинить агресії, а також показати, скільки в РФ є ресурсів у зброї, амуніції, забезпеченні, виплатах."Людей теоретично вони можуть знайти, а от забезпечення та ресурси невідомо. Особливо зважаючи на всі втрати", – додав Мусієнко. Військовий експерт відзначив, що у короткостроковій перспективі загрозу для України більше становлять мобілізовані.</div>
        <div class="grid-item grid-item4">"Є ознаки того, що Росія продовжує мобілізацію, але приховано й з меншим інформаційним висвітленням. Вона триває, повістки продовжують надсилати", – зауважив він.</div>
        <div class="grid-item grid-item5">Нагадаємо, раніше очільник міноборони держави-агресорки Сергій Шойгу заявив, що потрібно довести чисельність російської армії до 1,5 мільйона осіб. При цьому в півторамільйонній армії повинно бути щонайменше 670 тисяч контрактників.</div>
        <div class="grid-item grid-item6">Влада РФ намагається демонструвати, що Росія має достатньо ресурсів і не має наміру припиняти агресію.</div>
    </div>
</body>
</html>